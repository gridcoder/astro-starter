---
title: Implementatieteam Corporate Governance (IT)  
---

Het Implementatieteam Corporate Governance is per 1 juni 2024 ingesteld om de
invoering en de implementatie van de nieuwe governance-wetgeving in Aruba voor
te bereiden.

Tot de taken van het IT horen:

a\. het uitwerken van een stappenplan voor de implementatie van de
Landsverordening en de Code corporate governance, voor het Land als
aandeelhouder van overheidsvennootschappen of stakeholder bij stichtingen en
publiekrechtelijke rechtspersonen (sui generis entiteiten), en voor de
entiteiten in de publieke- en semipublieke sector, inclusief een op kleine
stichtingen gerichte stappenplan;

b\. het opstellen van modelstatuten, -profielen, -reglementen en -codes;

c\. het bevorderen van efficiÃ«nte, tijdige en volledige voorziening en
terbeschikkingstelling van de relevante corporate governance documenten en
informatie van rechtspersonen in de publieke- en semipublieke sector aan de
aandeelhouder of stakeholder, en de raden van commissarissen of de raden van
toezicht van de betreffende entiteit;

d\. de stakeholders voorzien van de nodige kennis en informatie ten behoeve van
de implementatie van (nieuwe) corporate governance regels;

e\. dialoog en samenwerking aangaan met de betrokken entiteiten ter bevordering
van de implementatie van de Landsverordening en de Code, en als aanspreekpunt
voor de betrokken entiteiten fungeren omtrent de implementatie van (nieuwe)
corporate governance regels;

f\. het opstellen van werkafspraken (bijvoorbeeld een protocol) met de Arubaanse
Vereniging voor Accountants ten behoeve van de beoordeling van compliance van de
Code en de stapsgewijze implementatie van de Code;

g\. het bevorderen van aan corporate governance-gerelateerde transparantie in de
publieke- en semipublieke sector;

h\. het voorbereiden van de opzet van de op te richten Autoriteit Corporate
Governance, waaronder een inrichtingsplan (bezettingsplan, profielen, interne
governance structuur).

Het Implementatieteam is bevoegd de betrokken ministers gevraagd en ongevraagd
te adviseren over kwesties die van belang worden geacht voorde implementatie van
corporate governance-regels.

Zodra de <u>Autoriteit Corporate Governance</u> is ingesteld, zal deze de taken
van het Implementatieteam overnemen.

Het Implementatieteam is bereikbaar via de <u>Contact</u>pagina.

Instellingsbeschikking Implementatieteam Corporate Governance
